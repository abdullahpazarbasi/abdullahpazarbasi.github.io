---
id: 1563
title: 'Error, Defect, Bug, Fault, Failure'
date: '2022-04-05T13:33:18+03:00'
author: 'Abdullah Pazarbaşı'
layout: revision
guid: 'https://www.abdullahpazarbasi.com/?p=1563'
permalink: '/?p=1563'
---

Bunlar hata, yanlış, kusur, hasar gibi birbirine çok yakın anlamları varmış gibidirler ama Yazılım Geliştirme Yaşam Döngüsü (SDLC) ‘nde hususi manaları vardır.

## Error (Mistake)

Yazılımın bir parçasındaki bir programlayıcı hatası, yanlış kanı veya yanlış anlama ile ortaya çıkar. Error yerine mistake olarak isimlendirilmeliydi. Bu error, yazılım platformlarındaki error (aslında fault) ile karıştırılmamalıdır.

## Defect

Beklenen (expected) ve gerçek (actual) arasındaki farklılığa denir. Defect, canlı ortamda tesbit edilendir.

- **Wrong**: Gereksinimler doğru yoldan gerçeklenmediğinde ortaya çıkar.
- **Missing**: Gereksinimlerden biri gerçeklenmediğinde yani eksik kaldığında ortaya çıkar.
- **Extra**: Gereksinimlerden fazlası gerçeklendiğinde yani fazlalık yapıldığında ortaya çıkar.

## Bug

Bir yazılım veya yazılım sisteminin, yanlış veya beklenmedik sonuç üretmesine ve istenmeyen biçimde davranmasına sebep olan programlama kusurudur.

## Fault

Bir yazılım veya yazılım sisteminin doğru veya beklenen sonucu üretememesine sebep olan platform hatasıdır. Çoğunlukla <span style="text-decoration: underline;">error</span> olarak isimlendirilir. Kaynak kıtlığı, beklenen adımlardan biri yerine başka bir adım atılması, uyumsuz veriyi işleme girişimi, donanım arızası, beklenmeyen gecikme, fault ‘ların sebepleri arasındadır.

## Failure

Kayıp, ani sonlanma, cevapsız kalma, kırık akış, çarpık görünüm gibi meselelerdir. Canlı ortamda meydana gelenine denir. Son kullanıcı veya manuel test mühendisi tesbit edebilir. Bir defect, bug veya fault birden fazla failure ‘e sebep olabilir.